---
title: |
  **Bilgi Yönetim Sistemleri - Bitirme Projesi Rapor**
  
  *Abdulkadir Gür 190401046*
  
  *Hatice Sudenas Çapacı 190401034*
  
  *Mert Pamuk 200401056*
  
  *Mustafa Koçer 200401030*
  
  *Yusuf Talha Kaya 200401042*
output:
  html_document:
    df_print: paged
---

## Q1 İş Problemi

**E-ticaret sektöründe faaliyet gösteren FECR-I ATI firması**, müşteri memnuniyetini artırmak ve satışları maksimize etmek amacıyla iş süreçlerini ve pazarlama stratejilerini optimize etmek istemektedir. Bu bağlamda, **WordPress** platformunu kullanarak veri analizleri ve müşteri etkileşimleri üzerinden kişiselleştirilmiş pazarlama stratejileri geliştirilecektir.

İlk bulduğumuz veri setinde ürünler ile satış verilerindeki ürünlerin ID'leri uyuşmadığı ve doğru bir analiz yapamayacağımız için veri setini değiştirmek zorunda kaldık.

Projemizde, içerik yönetim sistemi olarak **WordPress** kullanılmaktadır. WordPress'in tercih edilme sebepleri, kullanım kolaylığı, geniş eklenti desteği, güçlü topluluk desteği ve esnek yapısıdır.

### WordPress'i Özel Kılan Özellikler

- **Tema Desteği**: Geniş tema kütüphanesi ile site tasarımı kolayca özelleştirilebilir.
- **Eklenti Mimarisi**: 50,000'den fazla eklenti ile işlevsellik artırılabilir (örneğin, **WooCommerce** eklentisi).
- **SEO Optimizasyonu**: SEO dostu yapısı ve çeşitli SEO eklentileri ile arama motorlarında daha üst sıralara çıkmak mümkündür.
- **REST API Desteği**: Verilerin başka uygulamalara entegre edilmesi ve analiz yapılması sağlanır.
- **Kullanıcı ve Rol Yönetimi**: Farklı yetkilerle kullanıcı hesapları oluşturulabilir.
- **Medya Yönetimi**: Görsel ve video dosyaları kolayca yüklenip yönetilebilir.
- **Çoklu Dil Desteği**: WPML gibi eklentiler ile çok dilli siteler oluşturulabilir.

### İş Süreçlerinde Yararlanılacak Özellikler

- **Veri İthalatı**: Müşteri ve sipariş bilgileri için **WooCommerce REST API**, ürün bilgileri için ise WooCommerce Ürün sekmesi kullanılarak WooCommerce aracılığıyla ithal edilecektir. Verilerin doğru şekilde aktarıldığı test edildikten sonra analiz süreci başlayacaktır.
- **Verilerin Çekilmesi**: **WooCommerce REST API** kullanılarak ürün, sipariş ve müşteri verileri  çekilecektir. Bu API, verilerin programlı şekilde yönetilmesine ve diğer uygulamalarla entegrasyonuna imkan tanır.
